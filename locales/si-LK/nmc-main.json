{
  "page_title": "NMC: Get Registered - ලියාපදිංචි වන්න",
  "page_description": "international institute of theravada",
  "get_registered": "Get Registered - ලියාපදිංචි වන්න",
  "tab_english": "English",
  "tab_sinhala": "සිංහල",
  "calling_applications_nm_program": "නිශ්‍රය මුක්තක පාඨමාලාව (NmC) සඳහා අයදුම්පත් කැඳවීම",
  "nm_program_p1": "අන්තර්ජාතික ථෙරවාද ධර්මායතනය මගින් පවත්වනු ලබන නිශ්‍රය මුක්තක භික්ෂු පුහුණු වැඩසටහනේ පළමු සය මස පසුගිය අප්‍රේල් මස දී සාර්ථකව අවසන් විය. මේ වන විට දෙවන සය මස අධ්‍යයන කටයුතු සිදුවෙමින් පවතී.",
  "nm_program_p2": "අතරමැද දී සිසුන් බඳවා නො ගැනීමට කලින් තීරණය කර තිබුණ ද බොහෝ දෙනාගේ ඇති උනන්දුව සලකා බලා දෙවන වසර මුල දී ද සිසුන් සීමිත ප්‍රමාණයකට ධර්මායතනයට සම්බන්ධ වීම සඳහා අවස්ථාව සලසා දීමට තීරණය කළෙමු.",
  "nm_program_p3": "බඳවා ගැනීම සිදු කෙරෙන්නේ පළමු වසර තුළ අධ්‍යයනය කෙරුණු විනය, අභිධර්මය, සහ පාලි යන විෂයයන්ට අදාළ ඇතුල්වීමේ විභාගයකින් අනතුරුව ය.",
  "nm_program_p4": "පර්යාප්ති ප්‍රතිපත්ති ශාසනික කටයුතුවල යෙදීමට දැඩි ඕනෑකමක් ඇති භික්ෂු සාමණේරයන් වහන්සේලා වෙබ් අඩවියේ ඇති <strong>පෝරමය</strong> පුරවා <strong>2023 අගෝස්තු මස 20</strong> වන දිනට පෙර යොමු කරන්න.",
  "course_details": "පාඨමාලාව",
  "course_details_p1": "මෙය භික්ෂු සාමණේරයන් වහන්සේලා ධර්ම විනය දැනුමෙන් සහ ආරාමීය පුහුණුවෙන් පෝෂණය කොට “නිශ්‍රය මුක්තක” භික්ෂුවක් සතුව තිබිය යුතු සුදුසුකම් ඇති කර දීම ඉලක්ක කොට ගත් වැඩසටහනකි.",
  "venue": "පාඨමාලාව පැවැත්වෙන ස්ථානය",
  "venue_p1": "කරුවලගස්වැව ප්‍රදේශයෙහි පිහිටා ඇති අන්තර්ජාතික ථේරවාද ධර්මායතනය තුළ නේවාසිකව වැඩ වසමින් පාඨාමාලාවට සහභාගි විය යුතු වේ.",
  "duration": "ගත වන කාලය",
  "duration_p1": "සම්පූර්ණ වැඩසටහන සඳහා ගත වන කාලය සය අවුුරුද්දකි. මෙය අදියර තුනකින් සිදු කෙරේ.",
  "basic_stage": "ප්‍රාථමික අදියර - එක් වර්ෂයකි.",
  "intermediate_stage": "මධ්‍යම අදියර - වර්ෂ තුනකි.",
  "advanced_stage": "අවසාන අදියර - වර්ෂ දෙකකි.",
  "certificate_p1": "සෑම අදියරක් අවසානයේ ම පාඨමාලාවෙන් තාවකාලිකව හෝ සම්පූර්ණයෙන් හෝ ඉවත් වීමට අවකාශ ඇත. සම්පූර්ණ කරන ලද සෑම අදියරක් සඳහා ම අන්තර්ජාතික ථේරවාද ධර්මායතනය විසින් නිකුත් කරනු ලබන සහතිකපතක් ප්‍රදානය කරනු ලැබේ.",
  "academic_semesters_p1": "සෑම වසරකම අධ්‍යයන වාර දෙකක් පවතින අතර එක් අධ්‍යයන වාරයක් මාස පහකට සීමා වේ.",
  "academic_semesters_li1": "පළමු වාරය දෙසැම්බර් 1 වැනිදා සිට අප්‍රේල් 30 වැනිදා දක්වා පැවැත්වෙන අතර දෙවන වාරය ජුනි 1 වැනිදා සිට ඔක්තෝබර් 31 වැනිදා දක්වා පැවැත්වේ.",
  "academic_semesters_li2": "සෑම වසරකම මැයි මස සහ නොවැම්බර් මස නිවාඩු මාස වේ. ඉතිරි මාස දහය අධ්‍යයන කාලය යි.",
  "subjects_taught": "අධ්‍යයන කරනු ලැබෙන විෂයයන්",
  "theravada_fundamentals": "ථේරවාද සිද්ධාන්ත",
  "vinaya": "විනය",
  "sutta": "සූත්‍ර",
  "abhidhamma": "අභිධර්ම",
  "pali": "පාලි",
  "samatha": "ශමථ",
  "vipassana": "විදර්ශනා",
  "history_of_buddhism": "ශාසන ඉතිහාසය",
  "navakamma": "නවකර්ම",
  "additional_subjects": "අතිරේක විෂයයන්",
  "basic_stage_p1": "ථේරවාද සිද්ධාන්ත - මූලික කොටස (අභිධර්මාර්ථ සංග්‍රහය ඇසුරින්)",
  "basic_stage_p2": "විනය - භික්ෂු ප්‍රාතිමෝක්ෂය",
  "basic_stage_p3": "සූත්‍ර - ප්‍රකීර්ණක ධර්ම කරුණු",
  "basic_stage_p4": "පාලි - ත්‍රිපිටකය, අර්ථ කථා සහ ටීකා කියැවීමට අවශ්‍ය වන න්‍යායාත්මක පාලි දැනුම",
  "intermediate_stage_p1": "ථේරවාද සිද්ධාන්ත - මධ්‍යම කොටස (සප්‍රත්‍යය නාම රූප පරිග්‍රහය දක්වා අදාළ වන දැනුම)",
  "intermediate_stage_p2": "විනය - පෙළ අටුවා ටීකා ඇසුරෙන් උභය භික්ෂු විභංගය සහ ඛන්ධක පළමු කොටස",
  "intermediate_stage_p3": "සූත්‍ර - තෝරාගත් සූත්‍ර",
  "intermediate_stage_p4": "පාලි - කච්චායන මොග්ගල්ලාන සද්දනීති ආදි ග්‍රන්ථ ඇසුරින් සවිස්තරාත්මක පාලි ව්‍යාකරණය",
  "intermediate_stage_p5": "ශමථ - සම සතළිස් කර්මස්ථාන",
  "intermediate_stage_p6": "විදර්ශනා - පළමු කොටස (සප්‍රත්‍යය නාම රූප පරිග්‍රහය)",
  "intermediate_stage_p7": "නවකර්ම - පළමු කොටස",
  "intermediate_stage_p8": "අතිරේක විෂයයන් - මූලික ඉංග්‍රීසි දැනුම (අනිවාර්ය නො වේ.)",
  "advanced_stage_p1": "ථේරවාද සිද්ධාන්ත - අවසාන කොටස",
  "advanced_stage_p2": "විනය - ඛන්ධක දෙවන කොටස, පරිවාර පාළිය සහ විනය කර්ම කිරීමේ පුහුණුව",
  "advanced_stage_p3": "සූත්‍ර - තෝරාගත් සූත්‍ර",
  "advanced_stage_p4": "අභිධර්මය - පෞරාණික බුරුම නය ක්‍රම ඇසුරින් ධම්මසඞ්ගණී මාතෘකා, ධාතුකථා, යමක, පට්ඨාන ප්‍රකරණ",
  "advanced_stage_p5": "පාලි, මූලික සංස්කෘත සහ වාග් විද්‍යාව - ගාථා බන්ධනය සහිත අර්ථ කථා අධ්‍යයනය නය ක්‍රම 30, ඒවායේ ප්‍රායෝගික යෙදීම සහ පාලි භාෂා ලේඛන සහ කථන පුහුණුව",
  "advanced_stage_p6": "විදර්ශනා - දෙවන කොටස",
  "advanced_stage_p7": "ශාසන ඉතිහාසය - කථාවස්තු ප්‍රකරණය ද ඇතුළත්ව",
  "advanced_stage_p8": "නවකර්ම - දෙවන කොටස",
  "qualifications": "මූලික සුදුසුකම්",
  "qualifications_p1": "පාඨමාලාවට ඇතුළත් වීමට මූලික සුදුසුකම වශයෙන් සලකනු ලබන්නේ ථේරවාද සම්ප්‍රදායට අයත් භික්ෂුවක් හෝ සාමණේරයෙක් වීම යි.",
  "qualifications_p2": "සාමණේරයන් වහන්සේ නමක් නම් අවම වයස අවුරුදු 16 ට වැඩි විය යුතු යි. ඉහළ වයස් සීමාවක් නොමැත. වෙනත් පූර්ව අධ්‍යාපන සුදුසුකම් අපේක්ෂා නො කරනු ලැබේ.",
  "medium_of_the_course": "පාඨමාලාව පැවැත්වෙන මාධ්‍ය",
  "medium_of_the_course_p1": "සිංහල ඉංග්‍රීසි යන භාෂා ද්වයයෙන් ම පාඨමාලාව පැවැත්වේ. පාඨමාලාව ආරම්භ කිරීමෙන් මාසයක කාලයක් තුළ කැමැති මාධ්‍යය තෝරා ගත යුතු ය. ඉංග්‍රීසි මාධ්‍යය තෝරා ගන්නේ නම් මූලික ඉංග්‍රීසි දැනුම තිබීම අත්‍යවශ්‍ය වේ.",
  "practical_monastic_training": "ප්‍රායෝගික භික්ෂු පුහුණුව",
  "practical_monastic_training_p1": "සිවුරු කැපීම, මැසීම, සහ පඬු පෙවීම, පාත්‍ර කළු කිරීම, පාත්‍ර දරණු සැකසීම ආදි වූ භික්ෂුවක් විසින් දැන සිටිය යුතු ක්‍රියාකාරකම් පිළිබඳ ප්‍රායෝගික පුහුණුව,",
  "practical_monastic_training_p2": "බුද්ධ වන්දනාව, වත් පිළිවෙත්, පිණ්ඩපාත පුහුණුව, භාවනා පුහුණුව, ධර්ම දේශනා පුහුණුව, ධර්ම සාකච්ඡා පුහුණුව ආදි වූ ආරාමික පුහුණුව සහ",
  "practical_monastic_training_p3": "නිශ්‍රය මුක්තක භික්ෂුවක් විසින් දත යුතු වූ අර්හත්වය දක්වා වන භාවනා මාර්ගය සහ නිවැරදිව විනය කර්ම කිරීමේ හැකියාව ද ශිෂ්‍ය භික්ෂු සාමණේරයන් වහන්සේලාට සපයා දෙනු ලැබේ.",
  "how_to_submit_applications": "අයදුම්පත් යොමු කළ යුතු ආකාරය",
  "how_to_submit_applications_p1": "- පහත සඳහන් ලියකියවිලි ඔබගේ අයදුම්පත සමඟ ම අප වෙත යොමු කරන්න.",
  "how_to_submit_applications_li1": "<b>සියලු ම අයදුම්කරුවන්:</b> උපසම්පදා සහතිකය (සාමණේරයන් සඳහා පැවිදි සහතිකය), ජාතික හැඳුනුම්පතේ පිටපතක්.",
  "how_to_submit_applications_li2": "<b>වස් පහක් නො පිරුණු භික්ෂූන් සහ සාමණේරයන්:</b> අන්තර්ජාතික ථේරවාද ධර්මායතනයට ඔබගේ අනුයුක්ත වීමට කැමැත්ත දක්වමින් ඔබගේ ආචාර්යයන් වහන්සේ හෝ උපාධ්‍යායයන් වහන්සේ විසින් ලියා අත්සන් තබා දෙන ලද ලිපියක්.",
  "application_form": "- අයදුම්පත:",
  "download_form": "අයදුම්පත බා ගත කර ගන්න",
  "option_01": "01 ක්‍රමය",
  "option_01_p1": "- ඉහත දැක්වෙන අපගේ වෙබ් අඩවියෙහි පළ කර ඇති අයදුම්පත බා ගත කර ගන්න. ඔබ විසින් සම්පූර්ණ කරන ලද අයදුම්පතේ ස්කෑන් පිටපතක් පහත දැක්වෙන අපගේ ඊ මේල් ලිපිනයට, ඉහත සදහන් ලියකියවිලි සමග ඊ මේල් කරන්න.",
  "email_address": "ඊ මේල්:",
  "option_02": "02 ක්‍රමය",
  "option_02_p1": "- ඉහත දැක්වෙන අපගේ වෙබ් අඩවියෙහි පළ කර ඇති අයදුම්පත බා ගත කර ගන්න. ඔබ විසින් සම්පූර්ණ කරන ලද අයදුම්පතේ පිටපතක්, ඉහත සදහන් ලියකියවිලි සමග, පහත දැක්වෙන අපගේ ලිපිනයට යොමු කරන්න.",
  "postal_address": "- ලිපිනය:",
  "option_03": "03 ක්‍රමය",
  "option_03_p1": "- පහත සබැදිය(link) අනුගමනය කොට අදාළ ගූගල් පෝරමය සම්පුර්ණ කරන්න. <b>(Gmail ගිණුමක් තිබීම අනිවාර්‍යය වේ)</b>",
  "go_to_form": "අයදුම්පත වෙත",
  "inquiries_email": "විමසීම් - ඊ මේල්",
  "deadline_extended": "- අයදුම්පත් භාර ගන්නා අවසාන දිනය 2023 අගෝස්තු මස 20 තෙක් දීර්ඝ කර ඇත."
}